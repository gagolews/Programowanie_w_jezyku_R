# Programowanie w języku R #
## Materiały uzupełniające do książki ##
### Marek Gągolewski ###


Materiały uzupełniające do książki
M. Gągolewski, *Programowanie w języku R. Analiza danych, obliczenia, symulacje*,
Wydawnictwo Naukowe PWN, 2014 (wydanie pierwsze) i ?2016? (wydanie drugie
poprawione i uzupełnione).

**Uwaga: Wydanie drugie poprawione i rozszerzone w przygotowaniu.**

Treści zawarte w niniejszym repozytorium
udostępnione są zgodnie z zasadami otwartej licencji BSD-2-clause
i stanową materiał uzupełniający do książki.


> Otwarte, wolnodostępne i bezpłatne środowisko R zyskuje w ostatnich latach
> coraz większą popularność i staje się bardzo poważną alternatywą dla
> wykorzystywanych przez wiele instytucji komercyjnych narzędzi typu SAS, STATA
> czy SPSS.

> W książce kładziemy szczególny nacisk na wyjaśnienie najbardziej podstawowych
> mechanizmów języka R. Chcemy pokazać jego użyteczność w pracy analityka
> danych-praktyka oraz w zastosowaniach naukowych: w jaki sposób przeprowadzać w
> nim obliczenia matematyczne i symulacyjne, jak implementować algorytmy,
> przygotowywać zbiory danych do analizy, automatyzować bardzo żmudne – gdyby je
> wykonywać ręcznie – zadania, tworzyć raporty, tabele, wykresy itp.

> Znakomita większość publikacji dostępnych nie tylko na polskim, ale i
> zagranicznym rynku wydawniczym skupia się na omawianiu sposobów wykorzystywania
> R w różnych zastosowaniach praktycznych (statystyka, analiza danych, obliczenia
> naukowe, numeryczne, symulacyjne – m.in. w ekonomii, medycynie, naukach
> technicznych i ekonomicznych) – czyli uczy tak naprawdę obcowania z gotowymi
> narzędziami.

> Książka jest doskonałym źródłem informacji dla osób, które chcą dokładnie
> dowiedzieć się, w jaki sposób takie obliczenia są przeprowadzane, w jaki sposób
> mieć na nie pełny wpływ oraz – w razie potrzeby – jak oprogramować je
> samodzielnie. Dodatkową zaletą pozycji są liczne przykłady i ćwiczenia z
> konkretnych działów matematyki, informatyki i statystyki, na których styku można
> uplasować analizę danych.

> Książka skierowana jest zarówno do osób, które już wykorzystują środowisko R
> w swojej pracy, jak i tych, które chcą dopiero poznać to środowisko. Będą nią
> zainteresowane osoby, które nigdy nie programowały w żadnym języku, znają R
> wybiórczo (książka stanowi kompletny kurs programowania prowadzący do poziomu
> zaawansowanego), jak i takie, dla których R jest kolejnym narzędziem.

Więcej informacji [na stronie WWW książki](http://www.gagolewski.com/publications/programowanier/).
